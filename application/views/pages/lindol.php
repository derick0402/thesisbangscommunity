<div id="disaster">
    <p id="disasterTitle">Ano nga ba ang lindol?</p>
    <p class="descriptions">Ito ay ang pag-alog ng lupa 
        bunga ng biglaang paggalaw ng mga 
        bato sa ilalim nito. Ito ay maaring mahina hanggang 
        sa malakas na nakapagdudulot ng iba’t – ibang pinsala o 
        panganib gaya ng pagyanig o ground shaking, pagbitak ng lupa o 
        rupture, paglambot ng lupa o liquefaction, pagguho ng lupa o landslide o 
        malahiganteng alon o tsunami.
    </p>
    <p id="disasterTitle">Mga dapat gawin bago magka-lindol:</p>
    <ul >
        <li>Alamin kung ang inyong lugar ay 
        delikado sa lindol. Kung hindi maiiwasan 
        ang pagtatayo ng bahay, sundin ang nararapat na disenyo para dito.</li>
        <li>Lagyan ng suhay (brace) ang matataas na gamit 
        gaya ng aparador o kabinet para hindi mabuwal at italing 
        mabuti ang mga nakasabit upang hindi bumagsak.</li>
        <li>Suriin at patibayin ang mga bahagi ng gusali gaya ng poste, pader at bubong.</li>
        <li>Ilagay sa pinakamababang lugar ng kabinet ang mga
         nakalalason at lumiliyab na kemikal. Siguraduhing ito ay
        may lapat at mahigpit na takip.</li>
        <li>Itabi ang mahahalagang dokumento sa ligtas na lugar 
        at madaling makuha sa oras ng kagipitan.</li>
        <li>Alamin ang mga alternatibong lagusan bukod sa karaniwang 
        daanan palabas ng bahay, gusali, paaralan o kung saan naroroon.</li>
    </ul>
    <p id="disasterTitle">Mga dapat gawin habang lumilindol:</p>
    <strong class="descriptions">A. Kung nasa loob ng gusali o istraktura: </strong>
    <br/>
    <strong class="mainSubDescriptions">
        Maging kalmado at huwag mataranta o mag-panic. 
        Gawin lamang ang sumusunod upang maprotektahan agad ang sarili:
    </strong>
    <ul class="subUl">
        <li><strong>DUMAPA</strong> (Drop) - dumapa sa sahig upang hindi matumba.</li>
        <li><strong>MAGTAGO</strong> (Cover) - magtago sa ilalim ng matibay na bagay kagaya ng lamesa.</li>
        <li><strong>KUMAPIT</strong> (Hold On) - kumapit ng maigi sa matibay na bagay.</li>
    </ul>
    <strong class="mainSubDescriptions">
        Kung walang mapagkukublihan, isagawa ang "TRIPOD POSITION":
    </strong>
    <ul class="subUl">
        <li>
            Lumuhod sa isang tuhod habang nakaapak ang kabilang paa sa sahig.
        </li>
        <li>
            Ilapat nang mariin ang isang kamay sa matibay na sahig o pader para mapanatili ang balanse.
            Protektahan ang sarili gamit ang isa pang kamay, takpan ang ulo o salagin ang mga nahuhulog 
            na bagay.
        </li>
        <li>
            Patayin ang nakabukas na kalan at iba pang gamit na may apoy.
        </li>
    </ul>
    <strong class="descriptions">B. Kung nasa labas ng bahay o gusali: </strong>
    <ul class="subUl">
        <li>
            Lumayo sa tabing ilog at sa bangin o matataas na lugar na maaaring maapektuhan
            ng pagguho ng lupa
        </li>
        <li>
            Mag ingat sa bumabagsak na mga bagay. Lumayo sa mga puno, linya ng kuryente, mga poster at
            konkretong pader.
        </li>
    </ul>
    <strong class="descriptions">C. Kung nasa underground: </strong>
    <ul class="subUl">
        <li>
            Tumabi sa gilid ng pader upang maprotektahan ang sarli.
        </li>
        <li>
            Patuloy na maglakad sa gilid ng pader hanggang marating ang lagusan.
        </li>
        <li>
            Sumunod sa inuutos ng rescue team.
        </li>
    </ul>
    <strong class="descriptions">D. Kung nasa loob ng sasakyan: </strong>
    <ul class="subUl">
        <li>
            Ihinto ang sasakyan sa gilid ng kalsada at iwasasn ang ilalim ng overpass flyover, 
            tulay o poste ng kuryente.
        </li>
        <li>
            Manatili sa loob ng sasakyan hanggang huminto ang pagyanig.
        </li>
    </ul>
    <strong class="descriptions">E. Kung nasa loob ng elevator: </strong>
    <ul class="subUl">
        <li>
            Pindutin ang button para sa pinaka malapit na palapag at lumabas
            sa pinaka malapit na labasan. 
        </li>
        <li>
            Sakaling ang elevator ay huminto sa pagitan ng 2 palapag, tumawag sa emergency 
            telephone na nasa loob at maghintay sa rescue team sa paghupa ng lindol.                
        </li>
    </ul>
    <p id="disasterTitle">Mga dapat gawin pagkatapos lumindol:</p>
    <strong class="descriptions">A. Kung nasa bahay: </strong>
    <ul class="subUl">
        <li>
            Agad alamin ang sariling kundisyon at ng mga kasama sa bahay. 
            Ibigay ang agarang tulong na kailagan. 
        </li>
        <li>
            Magmonitor at makinig sa mga balita.                             
        </li>
        <li>
            Pag-aralan ang kapaligiran at ang kundisyon ng kabahayan – ang linya ng telepono at kuryente, 
            mga tubo ng tubig at nakaimbak na mga kemikal.                 
        </li>
        <li>
            Sumunod sa mga paalala ng mga awtoridad.                
        </li>
        <li>
            Maging handa sa mga susunod na pagyanig o aftershocks.                 
        </li>
        <li>
            Kung nasa mataas na palapag ng gusali, gamitin ang hagdan sa pagbaba.                            
        </li>
    </ul>
    <strong class="descriptions">B. Kung nasa ibang gusali: </strong>
    <ul class="subUl">
        <li>
            Pumunta sa lugar na ligtas sa mga parte ng bumagsak na gusali o putol na mga kawad ng kuryente.                 
        </li>
        <li>
            Kung naipit sa isang gumuhong gusali huwag gumalaw at iwasang magsindi ng posporo o lighter.                   
        </li>
        <li>
            Tumulong sa mga biktima lalo na kung may kasanayan sa pagre-rescue.               
        </li>
        <li>
            Kung may nakitang pader o tubo, katukin ito upang marinig sa labas. 
            Puwede ring sumigaw o gamitin ang pito o flashlight.             
        </li>
        <li>
            Takpan ang ilong at bibig ng panyo upang di malanghap ang alikabok na dulot ng mga pagguho.                
        </li>
        <li>
            Manatiling alerto sa mga balita.                          
        </li>
        <li>
            Kung nasa lugar na madaraanan o nakakaranas ng tsunami, pumunta agad sa mataas na lugar.                         
        </li>
    </ul>
    <p id="disasterTitle">Ang napapabalitaang "THE BIG ONE"</p>
    <p class="descriptions">   
        Ilang buwan pagpasok ng taong 2015 ay nagging laman ng usap-usapan at nagbigay 
        ng pangamba ang balita tungkol sa tinatawag na The Big One o ang lindol na maaring 
        makapagdulot ng malawakang pinsala at kamatayan sa ilang bahagi ng Kamaynilaan at 
        ng mga karatig lugar. Tinatayang <strong>Magnitude 7.2</strong>
        ang magiging lakas ng lindol na ito na lilikhain ng paggalaw ng <strong>West Valley Fault 
        Line</strong> na may habang <strong>100 kilometro</strong> at kumikilos sa loob ng 400 hanggang 600 taon. Natala 
        ang huling paggalaw nito noong <strong>1658</strong> kung kaya’t sinasabing hinog na ito dahil palapit na 
        ang <strong>ika-400 na taon</strong>. Binabaybay ng <strong>West Valley Fault Line</strong> at posibleng lubos na 
        maapektuhan nito ang sumusunod na mga lugar. Hindi bababa sa <strong>30,000</strong> katao ang pinangangambahang 
        masawi at <strong>100,000</strong> tao ang masugatan, bukod pa sa trilyong pisong halaga ng pinsala 
        sa imprastraktura at kabuhayan ng maaring idulot ng posibleng paglindol sa bansa.
    </p>
    <ul class="placesUl">
        <li>
            Bulacan (Dona Remedios Trinidad, Norzagaray at San Jose Del Monte City)
        </li>
        <li>
            Rizal (Rodriguez)
        </li>
        <li>
            Metro Manila (Quezon City, Marikina City, Makati City, Pasig City, Taguig City, Paranaque City)
        </li>
        <li>
            Laguna (San Pedro City, Binan City, Sta. Rosa City, Cabuyao City at Calamba City)
        </li>
        <li>
            Cavite (Carmona, General Mariano Alvarez at Silang)
        </li>

    </ul>
</div>